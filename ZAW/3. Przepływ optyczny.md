## Opis
Pole wektorowe opisujące ruch pikseli (wszystkich lub niektórych) pomiędzy dwoma kolejnymi ramkami sekwencji wideo. Przepływ gęsty to taki, gdzie przesunięcie wyznaczamy dla każdego piksela; przy przepływie rzadkim obliczenia wykonywane są tylko dla pewnego podzbioru pikseli.
Algorytm wyznaczania przepływu optycznego sprowadza się do śledzenia pikseli lub ich lokalnych konfiguracji pomiędzy ramkami. 
Metoda blokowa - dopasowuje pewne bloki pikseli pomiędzy ramkami. Przy pomocy przesuwającego się okna wycinamy z ramki obrazu bloki o zadanym rozmiarze. Dla drugiej klatki przeszukujemy otoczenie bloku w poszukiwaniu bloku najbardziej podobnego do oryginału. 
Metoda wyliczania w wielu skalach - aby pozwolić na efektywne radzenie sobie z dużym przemieszczeniem, obliczenia przeprowadza się na przeskalowanych kopiach oryginalnych obrazów. Zaczynając od rozdzielczości najmniejszej, obliczamy przepływ pomiędzy nimi, a następnie pierwszą ramkę modyfikujemy zgodnie z przepływem (warping). Obraz przeskalowujemy do wyższej rozdzielczości, czynność powtarzamy. Na koniec obliczamy całkowity przepływ, sumując przepływy uzyskane po drodze (z uwzględnieniem mnożników skali).
## Zalety
- Umożliwia analizę ruchu bez potrzeby znajomości sceny
- Wysoka precyzja w śledzeniu drobnych zmian i przesunięć
- Przydatny do interpolacji i przewidywania kolejnych klatek
- Może działać na surowych danych wideo, bez detekcji obiektów

## Wady
- Metoda blokowa źle radzi sobie z szybkim ruchem
- Wrażliwość na zmiany oświetlenia i artefakty kompresji
- Duże zapotrzebowanie obliczeniowe (szczególnie dla gęstego przepływu)
- Zakłada, że jasność punktów obrazu nie zmienia się (tzw. założenie stałości jasności), co nie zawsze jest spełnione

## Wyzwania
- Śledzenie dużych, jednorodnych powierzchni (przepływ gęsty)
- Wybór punktów charakterystycznych
- Podstawowa metoda blokowa nie radzi sobie zbyt dobrze z dużym przemieszczeniem
- Utrzymanie stabilności i ciągłości pola przepływu w obecności szumu
- Skalowanie do pracy w czasie rzeczywistym

## Aplikacje
- Śledzenie ruchu w analizie wideo i monitoringu
- Stabilizacja obrazu w kamerach i smartfonach
- Estymacja głębi z ruchu (structure from motion)
- Poprawa jakości transmisji wideo (kompresja z przewidywaniem ruchu)
- Rekonstrukcja 3D i rzeczywistość rozszerzona
- Sterowanie robotami i pojazdami autonomicznymi (np. wykrywanie przeszkód)